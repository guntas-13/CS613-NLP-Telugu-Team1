रामनगरम्। वैदिकवाङ्मयेषु वैज्ञानिकसिद्धान्ताः निहिताः वरीवृत्यन्ते। इयं वार्ता मुख्यवक्तारूपेण प्रोफेसर मनोज-मिश्र-महोदयेन गुरूदिवसव्याख्यानमालायामुच्यते।पीएनजी राजकीय-स्नातकोत्तर- महाविद्यालय-रामनगरस्य कैरियर- काउंसलिंग-प्रकोष्ठद्वारा सञ्चालितायाः व्याख्यानमालायाः चतुर्दशं व्याख्यानं संस्कृतविभागद्वारा समायोजितम्। व्याख्यानविषयः “वैदिक-विज्ञानस्य विविध-आयामाः” आसीत्।मुख्यवक्तृत्वेन प्रयागराजस्थ-केन्द्रीय-संस्कृत- विश्वविद्यालयस्य गङ्गानाथझा-परिसरस्य वेदविभागाध्यक्षः प्रोफेसर मनोज मिश्र- महोदयः आसीत्। अनेन स्वीये वक्तव्ये विश्वस्य समस्तभाषाणां जननीत्वेन संस्कृतं विविध-ज्ञान-विज्ञानेन समन्वितं,भारतीयसंस्कृति- संस्कारादिना सह नैतिकमूल्यान्यपि शिक्षयत् अमूल्यनिधित्वेन विद्यते,यस्यान्तःकरणे धारणं कल्याणकारकमस्ति । यथोक्तं- “भारतस्य प्रतिष्ठे द्वे संस्कृतं संस्कृतिस्तथा” । स्वमहत्त्वपूर्णे वक्तव्ये मिश्रवर्यो वैदिकवाङ्मयस्य वैज्ञानिकरहस्यैः सह परिचयं कारयन् वैदिकविज्ञानस्य विविध-क्षेत्रस्थ विषयान् उद्घाटयति। प्रश्नकाले विद्यार्थिभिः कृतजिज्ञासानामपि समाधानं प्रयच्छति।वेदानामाविर्भावः कर्मकाण्ड-आदीनां मुख्यविषयाणां प्रतिपादनमाध्यमेन वैज्ञानिकसिद्धान्तानामुद्घाटनार्थं नियत-उत्तमकर्मकरणार्थं च अभवत्।यथा-विद्युत-उत्पादनादिसिद्धान्ताः। नासदीय-आदि- अनेकानि सूक्तानि विविधोदाहरणानि वरीवृत्यन्ते।एतस्मात् पूर्वं मुख्यातिथिमहोदयस्य स्वागतं कुर्वन् कार्यक्रमनिदेशकः प्राचार्यः प्रोफेसर एम. सी.पाण्डे वर्यः स्वसम्बोधने वक्ति यत् वेदाः केवलं कर्मकाण्डेत्यादिविषयान् एव न प्रतिपादयन्ति अपितु लोकोपकारक-वैज्ञानिकसिद्धान्तान् अपि पुरस्कुर्वन्ति।आयोजक-सचिव: संस्कृतविभागस्य प्रभारी च डॉ.मूलचन्द्र शुक्लः समेषामपि आगतानामभिनन्दनं कृत्वा विषयवस्तुनः प्रास्ताविकं प्रस्तौति।कार्यक्रमस्य प्रबन्धने विशेषसाहाय्ये च करियर-काउंसलिंग- प्रकोष्ठस्य संयोजक: डॉ.अनुराग श्रीवास्तव:, सहसंयोजक: डॉ. दीपक खाती वर्य: प्रकाश सिंह बिष्टश्च आसन्।कार्यक्रमस्यान्ते आयोजनसहसचिवः योगप्रशिक्षकश्च डॉ. मुरलीधर कापडी महोदयः प्राचार्येण मुख्यवक्त्रा च सह समेषां धन्यवादज्ञापनं विदधाति। अस्मिन् कार्यक्रमे रामनगरमहाविद्यालयेन सह विविध-विद्यालय-महाविद्यालय- विश्वविद्यालयानां गणमान्य-जनाः उपस्थिताः आसन्।बनबसा प्राचार्या डॉ.आभा शर्मा,कुलानुशासकः प्रो.एस.एस.मौर्यः,प्रो.विनोद गुप्त,प्रो.जे.एस. नेगी,डॉ.सुधा मिश्रा, डा.ईशनारायण द्विवेदी, डॉ.मुरलीधर मिश्रः,डॉ.भावनापन्तः,डॉ.डी.एन.जोशी,डॉ.राघव झाः,डा. नीलेश उपाध्यायः, डा.अम्बरीष मिश्रः,डॉ. नीरज जोशी,डॉ.मिताली, डा.प्रकाशचन्द्र उप्रेती,डॉ. शारदा पाठक,डॉ. शिप्रा पन्तः, डा. सुबोध कुमार झाः इत्यादयः प्रतिभागं कृतवन्तः।