राकेशकण्डवालस्य मार्गदर्शने 35 योगछात्रा: विजेतृणां सूच्यां च शुभमसिंह: रजतपदकविजेता
वार्ताहर:-कुलदीपमैन्दोला। हरिद्वारं।
“WFFYS” इत्यस्य 2024वर्षस्य उत्तराखण्डराज्ययोगासनस्पर्धा 26 मेमासे हरिद्वारशिवालिक- नगरे आयोजिता अभवत् । यत्र उत्तराखण्डस्य सर्वेभ्य: जनपदेभ्य: योगक्रीडका: भागं गृहीतवन्त:। प्रतियोगितायां जनपदपौडीगढ़वालस्य राजकीयवरिष्ठमाध्यमिक- विद्यालयकाण्डाखालस्य क्रीडकै: अपि प्रतिभाग: कृत: । यत्र मानसी रावत:, यशिका नेगी, संतोषी रावत: स्वर्णपदकं प्राप्तवन्त:, तथा च शुभमसिंह: रजतपदकं प्राप्तवान्। प्रियांशी, सोनाक्षी, मेघा, शीर्षदशसु स्थानम् अवाप्तवत्य: । अस्यां प्रतियोगितायां जनपदपौडीगढ़वालस्य
राजकीयवरिष्ठमाध्यमिकविद्यालयकाण्डाखालस्य
शारीरिकशिक्षकस्य राकेशकण्डवालस्य मार्गदर्शने 35 योगासनक्रीडकै: प्रतियोगितायां भाग: गृहीत: । सार्थककण्डवालेन प्रतियोगितायाम् भागं गृह्णन् त्रिस्वर्णपदकं सम्प्राप्य स्पर्धाविजेतृपदं सम्प्राप्तं।
परमार्थवैदिकगुरुकुलकण्वाश्रमस्य योगासनयोगिभि: अस्यां प्रतियोगितायां भागं गृह्णन् शोभनम् प्रदर्शनं कृत्वा राष्ट्रिययोगासनप्रतियोगितायां स्थानं सुरक्षितं कृतं। अवंतिका, श्रेया, अवनी नेगी, अंजलिनेगी, आद्रिका, संस्कृतिः च ई-टेक्नोमाइण्ड्-इन्स्टिट्यूट्-कोटद्वार-सद्भावना-कालोनी- -शिब्बुनगरं इत्यस्मात् अपि योगासनप्रतियोगितायां भागं गृहीत्वा राष्ट्रियस्तरे स्वस्थानं सुरक्षितं कृतवत्य: ।